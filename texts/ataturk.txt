Otaturk (asl ismi Mustafo), Mustafo Kamol, Kamol Posho (1881, Saloniki — 1938.10.11, Istanbul) — Turkiya Respublikasi asoschisi va birinchi prezidenti (1923—38), qarbiy sarkarda. Turkiyada familiya joriy qilingach, Buyuk millat majlisi tomonidan unga O. familiyasi berilgan (1934).
Turli harbiy maktablar va Istanbul Bosh shtab akademiyasini (1905) tugatgan. Shom (Suriya), Falastin, Salonikida zobit sifatida harbiy xizmatni o'tagan (1905—09). Salonikida uning siyosiy faoliyati boshlangan. Dastlab, Yosh turklarning "Ittihod va taraqqiy" partiyasiga a'zo bo'lgan (1908), keyinchalik ulardan asta-sekin uzoqlashgan. Italiya Turkiya urushi (1911-12), 2-Bolqon urushi (1913), 1-jahon urushida qatnashgan. 1919 y. 19 mayda Istanbuldan Anatoliyaga kelgan. Arzirum va Sivas kongresslariga rahbarlik qilib, turk xalqini ingliz va grek (keyinchalik arman) bosqinchilariga qarshi ozodlik urushiga chaqirgan. Sivas kongressida u Anatoliya va Rumeli Mudofaa huquq jamiyati (Vakillik komiteta) raisi qilib saylangan.
O. boshchiligida mamlakatda Kamolchilar inqilobi avj olgan. Istanbul inglizlar tomonidan ishg'ol qilingach (1920 y. 16 mart), barcha vatanparvar kuchlar uning atrofida to'plangan. Anqarada yangi parlament — Turkiya Buyuk millat majlisi (TBMM) chaqirilib, unga Majlis va hukumat raisligiga saylangan (1920 y. 23 apr.). Ingliz va grek bosqinchilariga qarshi kurashda turk armiyasining qo'mondoni. Biroq, Istanbul hukumati O. va uning safdoshlarini osiy deb e'lon qilgan va sirtdan o'lim jazosiga hukm etgan. Sakariyo daryosi bo'yida bosqinchilar ustidan qozonilgan g'alaba (1921 y. 23 avg . — 13 sent.)dan so'ng unga marshal unvoni va g'oziy nasabi berilgan. 1922 y. oxirida turk armiyasi O. rahbarligida to'liq g'alabaga erishgan.
O. irodali siyosatchi, mohir qo'mondon, kuchli notiq bo'lgan. O. tashabbusi bilan Usmonli turk sultonligi tugatildi (1922 y. 1 noyab.), Turkiya respublika deb e'lon qilindi (1923 y. 29 okt.), xalifalik bekor etildi (1924 y. 3 mart). Davlat boshqaruvi tubdan o'zgartirilib, siyosat, iqtisodiyot, madaniyat va harbiy sohada chuqur islohotlar o'tkazilgan. 










Mamlakat taraqqiyotining ustuvor yo'nalishlarini belgilab beruvchi 6 tamoyilni ishlab chiqqan. Uning taʼlimoti Turkiyada otaturkchilik, G'arbda esa kamolizm deb baholangan. Turkiya Respublikasida islom dinining taʼsiri kamaytirilib, uni G'arb namunasidagi dunyoviy davlatga aylantirish jarayoni boshlangan.
O. turkiy xalqlar tarixi, siyosiy va harbiy mavzuga oid ko'plab nazariy asarlar muallifi. Toshkentdagi ko'chalardan biri O. nomiga qo'yilgan.






Mustafo Kamol Gallipoli operatsiyasi vaqtida diviziya komandiri hizmatini bajarib yurganida o'zini mohir darajada ko'rsata bildi. Keyinroq u Anadoli va Polestina jang maydonlarida o'zining yangi taktikalarini oliy darajada boshqarishi bilan hammaning nazarini o'ziga qaratdi, Birinchi Jahon urushi vaqtida oliy darajadagi hurmatga sazovor bo'ldi. Usmonli imperiyasining jangda mag'lub bo'lib, Antanta tomonidan davlatni parchalab tashlashga rejalar tuzilgandan keyin, Mustafo Kamol Tur milliy qo'zg'alonini uyushtirdi. U keyin Turk mustaqillik urushiga aylandi. Ankarada vaqtincha hukumat uyushtirganidan so'ng, u Antanta davlatlari yuborgan askarlariga qarshi hujum uyushtirib, ularni mag'lub etadi.
Sirtqi interventsiyalik kuchlarni qaytargandan keyin Mustafo Kamol Turkiyaning siyosiy, iqtisodiy va madaniy tomonlariga ijobiy reformalar kirita boshlaydi. U feformalarning asosiy yo'nalishlari Komolning siyosiy ideologiyasida batafsil berilgan. Otaturkning prinsipi bo'yicha Turkiya davlati shu davrgi, demokratiyalik va Sekulyarizm milliy davlat bo'lib tashkil topish kerak edi.
Birinchi jahon urushi Osiyodagi vaziyatni tubdan o'zgartirdi. Turkiya Olmoniyaning ittifoqchisi bo'lgani bois engilgan mamlakat qismatini bo'lishib oldi. Angliya bilan Fransiya o'rtasidagi ziddiyatlar tufayli g'olib davlatlar uzoq vaqt mobaynida tinchlik shartnomasi tuzishga muvoffaq bo'lishmadi. Baribir, 1920-yil 10 avgustda Parij yaqinidagi Sevr shaxrida shunday shartnoma imzolandi. Bu Turkiya taqdirini xal kilishi lozim edi. Sevr shartnomasining imzolanishi butun Turkiyada norozilik tug'yonini uyg'otdi. Milliy — ozodlik xarakatining tashkil etilishi va tayyorlanishida turk armiyasi generali Mustafo Kamol katta rol o'ynadi. U qisqa muddatda turk armiyasini yangidan tuzishga erishdi va bu armiya 1922-yili intervension armiyaning bir qismi bo'lgan grek qo'shinlarini mag'lubiyatga uchratdi. Shundan keyin Mustafo Kamol izdoshlari kamolchilar, Turkiyadagiday yuz bergan inqilob esa kamolchilik inqilobi deb atala boshlandi. 1923-yil aprelida Mustafo Kamol tashabbusi bilan yangi partiya — Xalk partiyasi tashkil etildi. Xalk partiyasi Mustafo Kamol va uning inqilobiy islohotlari uchun asosiy siyosiy tayanch bo'lib keldi. Turkiya respublikasi G'arb davlatlarini Sevr shartnomasi o'rniga yangi shartnoma imzolashga majbur qildi. 1924-yil 20-aprelda Turkiya respublikasining birinchi konstitutsiyasi qabul qilindi. Mustafo Kamol 1927-yili Xalq respublikasi partiyasining umrbod raisligiga saylandi va unga Otaturk, yaʼni Turklar otasi faxriy unvoni berildi. Shu bilan birga kamolchilik inqilobi kator salbiy xususiyatlarga xam ega edi. Avvalo, davlat xokimiyati shovinistik mazmun kasb etgani xolda Turkiyaning barcha fuqarolari, dini va millatidan qatʼi nazar, turklar ekanligini e'lon qildi. Otaturk 1938-yili 57 yoshida vafot etdi. Uning ichki va tashqi siyosatini Ismet Inenyu davom etirdi.
Oilaviy va bolalik davri[tahrir]
Mustafo Kamol Usmonli imperiyasidagi Salanik shahrida tavallud topgan. Tug'ilgan vaqtdagi to'liq ismi — Ali Riza o'g'li Mustafo. Otasi — Ali Riza Efendi, onasi — Zubayda xonim. Bolam qahramon bo'lsin degan irim bilan otasi Mustafoning beshigining ustiga qilich ilgan ekan. Mustafo Kamolning aniq qaysi kuni tug'ilgani nomaʼlum. Uning sababi, Usmoniylar imperiyasi ikki turli kalendar qo'llanilgan: Hijriy kalendari va Rumiy kalendari. Uning tug'ilgan yili 1296 yil deb ko'rsatiladi va qaysi kalendar bo'yicha ekanligi aytilmadi. 1296 yili (Gregorius kalendari) hozirgi kundagi kalendarning 1880—1881 yillariga to'g'ri keladi. Mustafo Kamolning o'zing aytishiga qaraganda, onasi unga bahorda tug'ilgansan deb aytgan, opoysi esa Makbule Atadanning aytishiga qaraganda, onalari Mustafo qishda bo'ron vaqtida tunda tug'ilgansan deb aytgan. Tarixchi Reshit Saffet Atabinning taklifidan keyin Otaturkning o'zi tug'ilgan kuni deb, Turk mustaqillik urushi boshlangan kunni, yani 19-mayni tanlagan.
Selanik bilan Manastrdagi harbiy maktablarda tahsil olgan. 1895-yili Manastrdagi Usmonli harbiy akademiyasiga o'qishga kiradi. Mustafo Kamol Latife Ushakligiga uylanadi. U 3 yildan so'ng ayrim sabablarga ko'ra ajrashdi. Otaturk etti qiz bilan bir o'g'il bola asirab olgan. Bo'sh vaqtida kitob o'qishni, otga minishni, shaxmat o'ynashni va suvda suzishni yoqtirgan. Ayniqsa Raqsga tushushga humor bo'lgan. Mustafo Kamol ko'plab kitoblar yozib, shaxsiy kundalik ham tutgan. Otaturk 1938 yili 57 yoshida vafot etdi. Uning ichki va tashqi siyosatini Ismet Inenyu davom etirdi.
Otaturk tamoyilari[tahrir]

Respublikachilik
Millatparvarlik
Xalqparvarlik
Dunyoviylik
Davlatchilik
Inqilobchilik
Otaturk davridagi o'zgarishlar:[tahrir]

Huquq sohasida:
Shariat vakolatlarining bekor qilinishi;
1921 va 1924 yil Konstitutsiyalari;
Turk Madaniy qonuni; (Fuqarolik Kodeksi)
Turk Jazo qonuni;
Boshqa qonunlar;
Iqtisod sohasida:
Izmir Iqtisod kongressi
Iqtisodning milliylashtirilishi
Qishloq xo'jaligi
Sanoat
Transport va boshqalar;
Ijtimoiy sohada:
Xotin-qizlar xaq-xuquqlari;
Shapka, kiyinishdagi o'zgarishlar;
Xalkaro sanalarning qabul qilinishi;
Dam olish kunlarining qabul qilinishi;
Familiya to'g'risidagi qonun;
Sog'liq va ijtimoiy himoya soxasida o'zgarishlar;